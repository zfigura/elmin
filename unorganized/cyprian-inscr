Ὅτε τὰ(ν) πτόλιν Ἠδάλιον¹ κατέϝοργον² Μᾶδοι κὰς Κετιῆϝες ἰ(ν) τῷ Φιλοκύπρων ϝέτει τῶ Ὀνασαγό
ραυ, βασιλεὺς Στασίκυπρος κὰς ἀ πτόλις Ἠδαλιηϝες ἄνωγον Ὀνάσιλον τὸν Ὀνασικύπ
ρων τὸν ἰjατῆραν κὰς τὸς κασιγνήτος ἰjᾶσθαι³ τὸς ἀ(ν)θρώπος τὸς ἰ(ν) τᾷ μάχαι ἰκ
μαμένος ἄνευ μισθῶν. κάς παι εὐϝρητάσατυ βασιλεὺς κὰς ἀ πτόλις Ὀνασί

λῷ κὰς τοῖς κασιγνήτοις ἀ(ν)τὶ τῶ μισθῶν κὰ ἀ(ν)τὶ τᾶ ὐχήρων δοϝέναι ἐξ τῷ
ϝοίκῳ τῷ βασιλῆϝος κὰς ἐξ τᾷ πτόλιϝι ἀργύρω τά(λαντον) | τά(λαντον)· ἢ δυϝάνοι νυ ἀ(ν)τὶ τῶ
αργύρων τῶδε τῶ ταλά(ν)των βασιλεὺς κὰς ἀ πτόλις Ὀνασίλῳ κὰς τοῖς κασι
γνήτοις ἀπὺ τᾷ ζᾷ τᾷ βασιλῆϝος τᾶ ἰ(ν) τῶ ἰρῶνι τῷ Ἀλα(μ)πριjάται τὸ(ν) χῶρον
τὸν ἰ(ν) τῷ ἔλει τὸ(ν) χραυόμενον Ὄ(γ)κα(ν)τος ἄλϝω κὰς τὰ τέρχνιjα τὰ ἐπιό(ν)τα

πά(ν)τα ἔχεν πανώνιον, ἰϝαῖς ζᾶν, ἀτέλην· ἤ κέ σις ὀνάσιλον ἤ τὸς
κασιγνήτος ἢ τὸς παῖδας τῶ(ν) παίδων τῶν Ὀνασικύπρων ἐξ τῷ χώρῳ τῷδε
ἐξ ὀρύξη, ἰδέ παι, ὂ ἐξ ὀρύξη, πείσει Ὀνασίλῳ κὰς τοῖς κασιγνήτοι
ς ἤ τοῖς παισὶ τὸν ἄργυρον τό(ν)δε· ἀργύρω(ν) τά[λαντον] | τά[λαντον]
κὰς Ὀνασίλῳ οἴϝῳ ἄνευ τῶ(ν) κασιγνήτων τῶν αἴλων, ἐϝρητάσατυ βασιλεὺ

ς κὰς ἀ πτόλις δοϝέναι ἀ(ν)τὶ τᾶ ὐχήρων, τῶ μισθῶν ἀργύρω(ν) πε[λέκεϝας] |||| πε[λέκεϝας]
|| δί[δραχμα] Ἠ[δάλια]· ἢ δώκοι νυ βασιλεὺς κὰς ἀ πτόλις Ὀνασί
λῳ ἀ(ν)τὶ τῶ ἀργύρω(ν) τῶδε ἀπὺ τᾷ ζᾷ τᾷ βασιλῆϝος τᾶ ἰ(ν) Μαλανίjα
ι τᾷ πεδίjαι τὸ(ν) χῶρον τὸ(ν) χραυζόμενον Ἀμηνίjα ἄλϝω, κὰς τὰ τέρ
χνιjα τὰ ἐπιό(ν)τα πά(ν)τα, τὸ(ν) ποεχόμενον πὸς τὸ(ν) ρόϝο(ν) τὸ(ν) Δρύμιον κὰς πὸ

ς τὰν ἰερηϝίjαν τᾶς Ἀθήανας, κὰς τὸ(ν) κᾶπον τὸν ἰ(ν) Σιμ(μ)ιδος ὀρούρα
ι, τὸ(ν) Διϝείθεμις ὀ Ἀρμάνευς ἦχε ἄλϝω, τὸ(ν) ποεχόμενον πὸς Πασαγόρα
ν τὸν Ὀνασαγόραυ, κὰς τὰ τέρχνιjα τὰ ἐπιό(ν)τα πά(ν)τα ἔχεν πανωνίος ὐ
ϝαῖς ζᾶν, ἀτέλιjα ἰό(ν)τα· ἤ κέ σις Ὀνάσιλον ἢ τὸς παῖδας τὸς Ὀ
νασίλων ἐξ τᾷ ζᾷ τᾷδε ἲ ἐξ τῷ κάπῳ τῷδε ἐξ ὀρύξη, ἰ

δὲ ὂ ἐξ ὀρύξη, πείσει Ὀνασίλῳ ἢ τοῖς παισὶ τὸν ἄργυρον τό(ν)δε· ἀργύρω
ν πε[λέκεϝας] |||| πε[λέκεϝας] || δί[δραχμα] Ἠ[δάλια]· ἰδὲ τὰ(ν) δάλτον τά(ν)δε, τὰ ϝέπιjα τάδε ἰναλαλισμένα,
βασιλεὺς κὰς ἀ πτόλις κατέθιjαν ἰ(ν) τὰ(ν) θιὸν τὰν Ἀθάναν τὰν περʼ Ἠ
δάλιον, σὺν ὄρκοις μὴ λῦσαι τὰς ϝρήτας τάσδε ὐϝαῖς ζᾶν.
Ὄπι σις κε τὰς ϝρήτας τάσδε λύση, ἀνοσίjα ϝοι γένοιτυ· τάς κε

ζᾶς τάσδε κὰς τὸς κάπος τόσδε οἰ Ὀνασικύπρων παῖδες κὰς τῶ(ν) παίδων οἰ πα
ῖδες ἔξο(ν)σι αἰϝεὶ, οἵ ʼ(ν) τῶ ἰρῶνι τῷ Ἠδαλιῆϝι ἴω(ν)σι.

¹Ἐδάλιον B, and so on.
²κατήϝοργον B
³ἴjασθαι B

φάος ἐστίν ἐν τῇ πόλει ἄνωθε κατέρχον
σοφὸν μὲν ὥσπερ τὸ ἑρπετόν ποιοῦν ἄκακον δʼ ὥσπερ τὴν πελειάν·
μήτε τρῦχε τὸ αὔριόν σου μήτʼ ἀπόβαλλε τὸν ἔρον σού·
χρὴ σοφὸς μὲν ὥσπερ τὸ ἑρπετόν εἶναι ἄκακος δʼ ὥσπερ ἡ πελειά·

φάος ἐστʼ ἰν τᾷ πτόλιϝι ἄνωθε κατέρχον
σοφὸν μὶν ὤσπερ τὸ ἐρπετόν ποιϝέον ἄκακον δʼ ὤσπερ τὰν πελειάν·


peerless at beating the floor in the dance
